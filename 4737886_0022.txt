-14-

illud supervacaneum est — de mortuis enim bene est ac-
tum — et absurdum, nam ratio flagita-t ut mala quibus
luctus est annumerandus quam maxime diminuamus. Ne-
que id quicquam habet momenti quod praeter omnemspem
casus evenit cum quivis eruditus tale quid aequo anim'o
prospicere et possit et debeat. Quod autem subita morte
-ereptum ideo esse dicunt deflendum quod nulla iis ex rebus
quae vitae nostrae bona habentur voluptatem perceperit,
id falsissimum est: nam exiguo nos superstites illi tempore
praecedunt ac nihilo plus obtingit qui serius quam qui
citius ad inferos perveniunt. In capp. 24—-36 specialia
mortis praematurae solamenta proferuntur. Atque initium
capit noster inde ut exanimi sortem beatam esse affirmet
quod effugerit miserias et sollicitudines quae omnibus
diuturniorem vitam sortitis perferendae fuerint. Omnino quid
habet commodi vita? quid non potius calamitatis? itaque

μὴ φῦναι τὸν ἅπαντα νι-

κᾷ λόγον · τὸ δ’ ἐπεὶ φανῇ
βῆναι κεῖθεν ὅθεν περ ἦ·

κει πολὺ δεύτερον ὡς τάχιστα.

Nec non deliberare oportet nos vitam ea tantum accepisse
condicione ut redderemus quando repetet cumque creditor.
Quod qui semper in animo volvit, facile se ad omnes quos
fert vita casus poterit accomodare. Iam vero quis novit
an deus paterna providentia ac cura generis humani sutura
prospiciens multos avocet praematura morte? quem· dii
diligunt adulescens moritur. Nec minus efficax doloris
levamen est si intueris in eos qui intempestivas liberorum
mortes generose fortibusque animis pertulerunt. Quod ne
id quidem immortales ‘concesserunt ut? filius ossa patris de
vita defuncti tumulo contegeret, ea quidem humana est
ratio, ast longe secus collibuit coelicolis quos incusare
nefas est. O fortunate adulescens qui cum ex hac turba
ct colluvione discesseris, in illud divinum animorum con-
cilium coetumque proficiscaris! qui qua eras integritate
nullis humanis vitiis inquinatus nullis libidinibus deditus


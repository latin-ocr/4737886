„13-

Quam attulit Wyttenbachius explicatio nimis contorta* est
neque habet ullam veritatis speciem, Volkmannus nodum·
quasi gladio dissecuit novum inde argumentum petens quo
Consolationem ab alio atque a Chaeronensi profectam esse
liquido appareret: In quibus me quidem minime habet
adstipulantem. Ac primum quidem in Pericl. vita c. 36
refert Pericli filium, sororem, cognatorum plurimos pesti·
lentia esse ereptos3 quod aequo tulisse animo egregium
virum, donec Paralum unice ex filiis genuinis superstitem
sepulcro condidisset. Tum vero luctu victum plorasse et
in plurimas prorupisse lacrumas quod nemo umquam in
illo vidisset. Contra in Consolatione tradit Periclem ubi
filios de vita decessisse accepisset nihilosetius in re publica
administranda versatum et Athenienses ad bellum esse
exhortatum. Ne labar longius, discrimen narrationis in
ipsius rei natura est positum. Etenim si haec fabula
huius libelli proposito conductura esset, in talem eamim-
mutare ac convertere debebat ex qua Apollonius solamen
posset haurire. Ea ratione historiuncula est exorta qualem
nunc legimus: eam culpare est eam non intelligere.
Eodem prorsus modo res sese habet in iis quae de
Dione narrat in vitae Dion. c. 55 coll. 2910—13. Denique
Volkmannus alium est odoratus locum quo Plutarchus
manifesto a se ipse dissideret. In vit. Dem. c. 22 tradit
Demosthenem audita regis Philippi morte splendida veste
in publicum prodiise et coronatum idque septimo die post
filiae obitum. Tunc vero extitisse Aeschinem vehemen-
tissime in eum invehentem propter exiguum erga filiam
amorem. In Consolatione ad Apollonium ne uno quidem
verbo laetitiae interitu Philippi motae facit mentionem, sed
nonnisi quanta fuerit eius animi aequitas in ferenda filiae
morte pronuntiat, simul haud ambigue criminationes- ab
Aeschine adversario allatas repellens. Quae eadem excu-
satio etiam.in vita Dem. recurrit, ubi nostrum Consolationis
locum scriptoris animo obversatum esse equidem persuasum
habeo. QuodsiVolkmannus fidem historicam aegre desiderat,
prorsus - eum fugit Plutarchum · hic non rerum scriptorem-


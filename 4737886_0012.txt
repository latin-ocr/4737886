-4—

multitudinem locorum ex aliis scriptoribus petitorum, ita
ut philosophus Chaeronensis nihil aliud nisi fontes quos
forte ‘in manibus habebat contexuisse atque ad verbum
paene expilasse videatur. Mutuatur enim hisce ab auctori—
bus: a philosophis Heraclito, Pythagora, Protagora, Platone,
Aristotele, Crantore. Arcesilao, a poetis Homero, Hesiodo,
Pindaro, Simonide, Aeschylo, Sophocle, Ione, Euripide,
Achaeo, Epicharmo, Menandro, Philemone, a rhetore
Aeschine. Sic omnium fere scriptorum nobilium vestigia
possunt deprehendi ac perspici, iamque est in eum locum
adducta res, ut Plutarchus in Plutarcho sit quaerendus.
Attamen tot fontes a nostro esse adhibitos equidem vix
crediderim duabus ex causis: primum quod hunc libellum
iuvenili aetate scripsit, ubi non tam volutatus poterat esse
in litteris, qualem eum hic novimus. cf. Wyttenbachii
Animadv. in Plut. opp. mor. vol. H p. 24. Baehr. Pl. werke
vol. 22. p. 2943 deinde quod summa festinatione in hoc
libello componendo est versatus id quod multis ex rebus
potest enucleari. Quare adeo non concesserim Plutarchum
hanc sententiam ex hoc scriptore, illam ex illo desumpsisse,
ut potius statuam eum unum potissimum auctorem quem
sequeretur ob oculos habuisse atque unum quasi ducem
sibi elegisse totumque eius librum rettulisse. Quis hic sit,
haud difficile est dictu: est Crantor, nobilissimus ille
Academiae veteris philosophus. Quamquam latissime patent
litterae consolatoriae, —— Posidonius, Eudorus, Pindarus,
Alcidamus‚ Antipho, Xenocrates, Theophrastus alii hoc ad
genus pertinent — tamen omnibus excellit Crantor Solensis
qui clarissimam consolationem ad Hippoclem de filii morte
consolandum scripsit quam integram diem non tulisse
vehementissime dolemus. A Crantore pendet Ciceronis
Consolatio sive de luctu minuendo liber. cf. Plin. N. H.
praef. 223 sed ne haec quidem temporis malignitatem
edacitatemque effugit. Compensant vero aliquid haec damna
quibus nil potest cogitari flebilius Tusculanae disputationes
quae eodem iure possunt appellari „Consolationes“. In
quibus Ciceronem multis parti-bus Crantoris vestigia pressisse


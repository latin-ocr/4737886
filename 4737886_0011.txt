Postquam Benselerus in libro, quem composuit de
hiatu in scriptoribus Graecis pag. 430 sqq. Consolationem
ad Apollonium quae Plutarchi nomine nostram ad memoriam
mansit a Chaeronensi philosopho profectam esse negavit,
omnes fere viri docti illa in sententia acquieverunt. Ben-
selerum secutus Volkmannus primum in dissertatione quae
inscribitur „Commentatio de consolatione ad Apollonium
Pseudoplutarchea“ Jaurav. 1867, deinde in libro, qui agit
de vita, scriptis, philosophia Plutarchi vol. Ι. p. 129 sqq.
Consolationem frigidi cuiusdam sophistae opusculum esse
censuit. Quam sententiam impugnat unus Dinsius (beitrage
zur kritik der trostschrift Plutarchs an Apollonius. Berlin
1874), neque tamen argumentis comprobavit opinionem,
sed hanc de athetesi quaestionem in posterum distulit
tempus quae quantum equidem scio nondum est foras dat-a.
Quoniam igitur adhuc sub iudice lis est, operae pretium
mihi visum est totam quaestionem de integro instituere,
non ut rem ad finem perducere pericliter, —— cui operi
imparem me esse ingenue fateor — sed ut mea pro parte
veritati appropinquarem: nec frustra desudasse ac laborem
consumpsisse mihi videbor, si quis his pagellis ad eandem
rem denuo investigandam adducetur. Haec sunt prae-
monenda, ne quis opinione praeiudicata ad hunc libellum
accedat3 iam ad rem ipsam transeamus.

l.
De sinubus.

Quicumque Consolationi ad Apollonium Plutarcheae

vel mediocriter dederit operam, obstupefactus haerebit ob
1*


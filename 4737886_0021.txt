probe sciteque parati est penitus animo mentique mandare
hominem mortalem vanitatisque vanitatem esse, caduca et
in diem durantia corpora, fragiles fortunas et affectiones,
denique nihil ab omni parte beatum. Quid igitur mirum
‚quod homo recte institutus mortem non modo non pro
malo habet verum nil posse accidere felicius hominibus
existumat quam mortem? Nonne est letum nobis cognatum
et familiare, nonne vita fatale est debitum, nonne quae
causa nobis ostendit claram solis lucem eadem ad Cocy-
tum tenebris circumfusum nos cogit? Quid? quod ex animo
bene voluit nobis natura quippe quae prudenter futuri
temporis exitum caliginosa premat nocte ne si praenossent
maerore contabescerent homines formidineque mortis mor·
tem precarentur. His omnibus perpensitatis non lubet
deplorare ac lugere defunctos, immo eos quotidie laudibus
efferamus necesse est, quoniam omnibus miseriis et aerum-
nis vitae sunt liberati. Atque huc pertinet etiam Socratis
divini sententia qui mortem aut placidissimo somno esse
similem aut longinquae ac diuturnae peregrinationi aut
denique resolutioni et animi et corporis. Quid multa? dii
ipsi mortem expetendam esse testificantur quandoquidem
multos homines pietate egregios morte quasi amplissume
pulcherrimoque munere donaverunt. Hucusque pertinet
prior pars, sequuntur de praematura morte disputationes.
Quarum initio distributio materiae paululum turbata est*);
nam sententiis generalibus prae-mittit hoc unum solamen:
ne immaturam quidem mortem aegre feres dummodo tecum
reputaveris veram vitae mensuram non esse temporis lon-
gitudinem sed bonum honestumque. Deinde pergit: duplex
est -ratio maerendi, spectat enim luctus aut ad mortuos
aut ad nos superstites3 hoc est obiurgatione dignum quod
dolor nonnisi nostram utilitatem non defunctos respicit,

 

’) At sibi *proposuisse nostrum ut demum a cap. 24 solatia
ipsa proferret, luculenter apparet ex ipsius verbis δῆλον οὖν ὅτι
καὶ ὃ λεγόμενος ἄωρος θάνατος εὖ παραμύθητός ἐστι διά τε ταῦτα καὶ w*
προειρημένα ἐν τοῖς ἔμπροσθεν.

